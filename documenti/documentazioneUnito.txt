$$Laurearsi$$
Tesi laurea - Corsi di Studio del Dipartimento di Culture, Politica e Società - Università degli Studi di Torino

Tesi e laurea:

Informazioni generali sulla Prova finale / Tesi:
     Per il conseguimento della Laurea triennale occorre superare una prova finale diretta alla verifica del raggiungimento degli obiettivi formativi previsti dal corso di studi ( Approfondimento Prova finale per i cdl triennali ).
     Per il conseguimento della Laurea magistrale, Laurea specialistica e Vecchio ordinamento occorre svolgere una tesi diretta alla verifica del raggiungimento degli obiettivi formativi previsti dal corso di studi. In considerazione dell'impegno necessario per la preparazione di una tesi magistrale, è consigliabile prendere contatto con il docente relatore in tempo utile per un soddisfacente svolgimento dell'elaborato (Approfondimento Tesi per i cdl magistrali).
     La prova finale e la tesi hanno per oggetto un elaborato scritto su argomento concordato dallo stesso studente con un docente del corso di studio, che verrà presentato e discusso oralmente davanti a un'apposita Commissione di laurea a conclusione degli studi. Il relatore di prova finale/tesi deve essere un docente del cds con il quale è stato sostenuto un esame. Oppure un docente di un altro cds, ma incardinato in un settore disciplinare nel quale il candidato ha sostenuto un esame. In questo secondo caso, lo studente deve chiedere autorizzazione al Presidente del corso di laurea. Per quanto riguarda natura, caratteristiche e tempistiche della prova finale e della tesi, queste sono disciplinate dal Regolamento didattico del corso di studio.La discussione della relazione può avvenire solo se la candidata e il candidato hanno superato tutti gli esami. La Commissione di laurea valuta la candidata e il candidato nel loro complesso, avendo riguardo sia allo svolgimento della prova finale/tesi sia ad altri elementi, quali il curriculum degli studi compiuti, i tempi di completamento del percorso universitario, etc. La valutazione della Commissione è espressa in centodecimi. In caso di valutazione positiva, la prova si intende superata con una votazione minima di 66/110. Al termine il Presidente, sentita la Commissione, proclama il candidato laureato.


Compilazione della Domanda per il conseguimento del titolo di laurea:
    Le laureande e i laureandi sia triennali che magistrali  (ordinamento quadriennale, laurea specialistica e laurea magistrale) devono procedere alla compilazione on line della domanda per il conseguimento del titolo di laurea, secondo il calendario della sessione, accedendo al proprio profilo MyUniTO.

    Per la compilazione si consiglia di consultare la voce dedicata alle Istruzioni per la compilazione della domanda,
    per consentire allo studente di effettuare l'upload di tutta la documentazione richiesta entro i termini previsti, il dipartimento mette a disposizione una versione stampabile del modulo del Titolo tesi. La laureanda e il laureando potranno così, tempestivamente, sottoporre il documento alla firma del docente relatore,
    in considerazione dei tempi tecnici di accredito del pagamento della tassa di laurea è preferibile che si provveda al versamento sin dal primo giorno di apertura della procedura della compilazione della domanda di laurea.


Consegna dell'elaborato:
    La consegna dell'elaborato di Prova finale e Tesi avviene utilizzando il servizio Tesi online, attivato dall'Ateneo. Per l'espletamento della procedura si consiglia di consultare l'Informativa per la consegna della tesi on line. L'abstract della prova finale e della tesi sarà pubblicato nell'archivio pubblico del servizio Tesi online.

    ATTENZIONE
    NON saranno più consentite sostituzioni delle tesi caricate erroneamente o che richiedono modifiche oltre i termini.Eventuali sostituzioni sono ammesse, tramite il servizio Tesi online, SOLO entro le scadenze previste.

    In sintesi:
    - lo studente, una volta caricato il file, non può più modificarlo;
    - il servizio Tesi online può intervenire (a richiesta dello studente) a modificare il file solo entro i termini di scadenza;
    - oltre i termini di scadenza non sarà possibile alcuna modifica.


Rinuncia all'esame di laurea:
    In caso di rinuncia all'esame di laurea occorre inviare una segnalazione alla Segreteria studenti, tramite HELP DESK del Polo CLE con oggetto: Domanda di Laurea.  E' necessario altresì annullare la domanda di conseguimento titolo,  accedendo alla procedura MyUniTO


Calendario e scadenze delle sessioni di laurea e informazioni sull'appello riservato:

Calendario a.a. 2023-2024:
    Prima sessione autunnale a.a. 2022-2023 (settembre 2023)Sessione di laurea: 6 - 15 settembre 2023Domanda di conseguimento del titolo di laurea: 1 - 10 luglio 2023Tesi on line: entro il 1° settembre 2023Ultimo esame: entro la sessione di luglio 2023
    Seconda sessione autunnale a.a. 2022-2023 (novembre 2023)Sessione di laurea: 13 novembre – 1 dicembre 2023Domanda di conseguimento del titolo di laurea: 1 - 10 ottobre 2023Tesi on line: entro il 3 novembre 2023Ultimo esame: entro la sessione di settembre con riserva dell'appello disponibile ai laureandi*
    Sessione straordinaria a.a. 2022-2023Sessione anticipata a.a. 2023-2024 (marzo 2024)Sessione di laurea: 11 – 27 marzo 2024Domanda di conseguimento del titolo di laurea: 1 - 11 gennaio 2024Tesi on line: entro il 1° marzo 2024Ultimo esame: entro la sessione di febbraio 2024
    Sessione estiva a.a. 2023-2024 (luglio 2024)Sessione di laurea: 1 luglio - 12 luglio 2024Domanda di conseguimento del titolo di laurea: 1 - 13 maggio 2024Tesi on line: entro il 17 giugno 2024Ultimo esame: entro il primo appello della sessione esami estiva 2024
    Prima sessione autunnale a.a. 2023-2024 (settembre 2024)Sessione di laurea: 5 - 13 settembre 2024Domanda di conseguimento del titolo di laurea: 1 - 10 luglio 2024Tesi on line: entro il 2 settembre 2024Ultimo esame: entro la sessione di luglio 2024
    Seconda sessione autunnale a.a. 2023-2024 (novembre 2024)Sessione di laurea: 11 – 29 novembre 2024Domanda di conseguimento del titolo di laurea: 1 - 10 ottobre 2024Tesi on line: entro il 4 novembre 2024Ultimo esame: entro la sessione di settembre con riserva dell'appello disponibile ai laureandi*
    *Appello d'esame riservato alle/ai laureande/i della seconda sessione autunnale
    Le/Gli studentesse/i dei corsi di laurea triennali e magistrali che hanno in programma di laurearsi nella sessione di novembre possono sostenere l'ultimo esame (purché non di primo anno: condizione valida solo per le lauree triennali), durante una sessione riservata, calendarizzata tra la fine di ottobre e i primi di novembre.
    Le/Gli studentesse/i che intendono avvalersi di questa opportunità devono presentare richiesta alla/al docente titolare dell’insegnamento del quale intendono sostenere l'esame, unitamente a:- una dichiarazione della/del docente relatore di tesi che confermi la loro condizione di laureande/i per la sessione di novembre 2023;- una certificazione degli esami sostenuti (stampabile dal proprio profilo MyUniTO) che attesti l'esame da sostenere.
    Per l'anno accademico 2022-23 la finestra per richiedere l'appello alle/ai docenti è fissata dal 2 al 9 ottobre 2023, mentre gli esami si terranno dal 16 al 24 ottobre 2023.
    (Per l'anno accademico 2023-24, a finestra per richiedere l'appello alle/ai docenti sarà dal 1 al 8 ottobre 2024, mentre gli esami si terranno dal 14 al 21 ottobre 2024.)
    Le domande di laurea delle/degli studentesse/i coinvolte/i nella sessione riservata verranno accolte sotto condizione. Poiché gli appelli di questa sessione si terranno in concomitanza con le lezioni, le/i docenti li organizzeranno autonomamente dando comunicazione degli aspetti logistici direttamente a coloro che hanno presentato richiesta.
    Gli studenti dell'Università degli Studi di Torino dovranno utilizzare, per eventuali richieste, il servizio di Help Desk raggiungibile dal sito www.unito.it > Servizi > Per lo studio > Segreterie Studenti nella Sezione Contatti in basso a sinistra o tramite il link: https://fire.rettorato.unito.it/helpdesk_ddss/


Elenco dei candidati e Seduta di laurea:
    Una settimana dopo la scadenza per la compilazione della Domanda di conseguimento del titolo di laurea, viene pubblicato un elenco di coloro che hanno provveduto alla compilazione entro i termini. Le studentesse e gli studenti che non risultano in tale elenco devono contattare la Segreteria Studenti o l'Ufficio Corsi di studio.
    A ridosso della sessione di laurea, vengono pubblicate le informazioni relative alla propria seduta di laurea (data, orario e sede).
    Elenchi candidate/i e caledario sedute


Calcolo della media:
    Il calcolo della media è consegnato dalla Segreteria studenti alla commissione esaminatrice.Si tratta della media ponderata degli esami sostenuti, ossia della sommatoria del prodotto tra il voto di ciascun esame e il credito (i cfu) ad esso associato, diviso il totale dei crediti.Non partecipano a tale calcolo la lode e i giudizi di idoneità.
    La media è calcolata con la formula:
    (voto x cfu) + (voto x cfu) + (voto x cfu)             somma dei cfu con voto
    ad esempio:
    (30 x 9) + (27 x 6) + (23 x 9)    =  26.625                         24
    per ottenere la media espressa in centodecimi occorre effettuare la seguente proporzione:
    media (in trentesimi) : 30 = media (in centodecimi) : 110da cui:        media in centodecimi  =  media (in trentesimi) x 110                                                                          30
    dall'esempio precedente:
    media in centodecimi  =  26.625x110                                                           30media = 97.625
    Attenzione

    la media calcolata dal software della Segreteria studenti può variare nell'arrotondamento rispetto a quella calcolata dallo studente;
    la media ponderata è visibile online accedendo al proprio profilo MyUniTO;
    gli studenti del CdL Triennale in Servizio sociale devono fare riferimento anche a quanto previsto dall'art. 8 del Regolamento didattico del CdL.






Moduli e Manuale:
    Manuale delle istruzioni per la compilazione della domanda di conseguimento del titolo di laurea
    Modulo per richiesta Autorizzazione Relatore esterno
    Titolo tesi
    Autocertificazione esami ancora da sostenere (il modulo deve essere allegato, insieme al file del libretto universitario,  nella procedura on line "Domanda conseguimento titolo" - voce "Libretto Carriera")
    Frontespizio Tesi
    Attestato di menzione e/o dignità di stampa


Menzione di laurea / Dignità di stampa:
    Lo/a studente/ssa che ha ottenuto un punteggio pari a 110/110 può ricevere la lode se la Commissione si esprime in tal senso all’unanimità.Alla tesi cui è stata attribuita la lode può essere conferita anche la dignità di stampa, qualora la Commissione ne riconosca - sempre all’unanimità -una particolare valenza scientifica. Sempre con parere espresso dalla Commissione all’unanimità, alla tesi può essere assegnata la menzione come riconoscimento del valore dell’elaborato.
    I laureati e le laureate che abbiano necessità di attestare la menzione e/o la dignità di stampa, possono richiedere il rilascio del Diploma Supplement: si tratta di un documento integrativo del titolo di studio ufficiale conseguito al termine del corso di studi. È stato sviluppato per iniziativa della Commissione Europea, del Consiglio d’Europa e dell’Unesco/Cepes per fornire una descrizione della natura, del livello, del contesto, del contenuto e dello status degli studi effettuati e completati dallo studente, al fine di migliorare la trasparenza internazionale dei titoli e consentirne un equo riconoscimento accademico e professionale. È costituito da otto sezioni: dati anagrafici, titolo di studio, livello del titolo, curriculum e voti, funzioni del titolo, informazioni aggiuntive, certificazione, descrizione del sistema nazionale di istruzione superiore. È inoltre indicato l'eventuale conseguimento di menzione e/o dignità di stampa. Per informazioni visitare la pagina dedicata.
    Laureati e laureate DM 509 e DM 270 ante 2013 devono scrivere preventivamente all'Ufficio Didattico.





$$Tasse$$
Tasse | Università di Torino:


    Hai ancora tempo fino al 22 febbraio 2024 per richiedere l’ISEE universitario ed essere inserito nelle fasce contributive sulla base delle tue condizioni economiche e risparmiare sulla contribuzione universitaria. Ti sarà addebitata un’indennità di mora di Euro 150,00 poichè il termine ordinario è scaduto il 22 novembre 2023.
    Ottenere l'ISEE non è immediato, possono essere necessarie diverse settimane, provvedi subito a fare la richiesta.
    Dopo il 22 febbraio 2024 non avrai diritto alla riduzione/esonero del contributo onnicomprensivo unico e sarai tenuto a pagare l’importo massimo previsto.
    Maggiori informazioni alla pagina Come ottenere il calcolo del contributo in base all'ISEE.

    Anno Accademico 2023-2024Informazioni principali relative alle tasse e contributi per l’a.a. 2023-2024.
    Consulta:

    Regolamento tasse e contributi a.a. 2023-2024
    Vademecum per chi studia a.a. 2023-2024
    FAQ (Frequently Asked Questions), selezionando la categoria "Sezione Diritto allo Studio".

    Se hai già effettuato l'iscrizione all'Università di Torino, in caso di necessità di supporto, apri un ticket tramite il servizio di help desk.


    Richiedi l'ISEE per pagare in base alle tue condizioni economiche. Per pagare un contributo calcolato in base alle tue condizioni economiche, devi richiedere l'ISEE universitario:

    entro il 22 novembre 2023: per non incorrere in more ed ottenere in tempo utile il corretto calcolo del contributo onnicomprensivo in base alle tue condizioni economiche
    dal 23 novembre 2023 al 22 febbraio 2024: con l'applicazione di una mora pari a 150,00 Euro.

    Per ottenere l'ISEE possono essere necessarie diverse settimane, consigliamo di provvedere subito a farne richiesta.
    Verrà applicato l’importo massimo previsto del contributo onnicomprensivo:

    se non richiedi l'ISEE entro il 22 febbraio 2024
    nel caso in cui il tuo valore ISEE sia superiore a 85.000,00 Euro.

    Se ti iscrivi ai corsi di laurea magistrale dopo il 2 novembre 2023, non è addebitata indennità di mora per richiesta dell’ISEE dopo il 22 novembre 2023. In ogni caso dovrai richiedere l’ISEE entro la scadenza ultima del 22 febbraio 2024 e oltre tale termine dovrai corrispondere l’importo massimo della contribuzione.In caso di ammissione all’iscrizione ai corsi di studio ad accesso programmato oltre il 2 novembre 2023, è consentita la richiesta tardiva di ISEE entro 30 giorni dalla data di ammissione senza addebito di mora.
    Il tuo ISEE deve recare la dicitura "Si applica alle prestazioni agevolate per il diritto allo studio universitario in favore di: codice fiscale studente". Al termine della suddetta dicitura l’ISEE deve recare il codice fiscale di ogni studente del nucleo familiare per cui si intenda richiedere la riduzione.

    Ai fini del rispetto delle scadenze fa fede la data di presentazione della DSU riportata sull’Attestazione ISEE.

    L’ISEE universitario 2024 sarà prelevato esclusivamente se non avrai già fatto richiesta di ISEE universitario 2023 entro il 31/12/2023.
    Come ottenere la riduzione in base all'ISEE

    Contribuzione per studenti internazionali
    Riduzione in base all’ISEE parificato e al PIL pro-capite a PPA del Paese di residenzaSe sei studente:

    residente all’estero, salvo i casi in cui tu sia:

    iscritto/a all’Anagrafe degli Italiani Residenti all'Estero (A.I.R.E.) e coniugato/a con cittadino/a residente in Italia
    iscritto/a all’Anagrafe degli Italiani Residenti all'Estero (A.I.R.E.) e il tuo nucleo familiare sia interamente residente in Italia


    residente in Italia non autonomo/a ai sensi della normativa vigente e con familiari residenti all’estero

    non sei nelle condizioni di richiedere l’ISEE universitario, e pertanto puoi scegliere se chiedere la riduzione del contributo onnicomprensivo unico (COU) per l’a.a. 2023-2024 in base all’ISEE parificato o in base al PIL pro-capite a Parità di Potere d’Acquisto (PPA) del Paese di residenza tuo o dei genitori.

    I requisiti di autonomia si considerano posseduti se soddisfi entrambe le seguenti condizioni:

    risiedi fuori dall’unità abitativa della famiglia di origine, da almeno due anni rispetto alla data di richiesta dell’ISEE parificato, in alloggio non di proprietà di un suo membro
    presenti un reddito utile ai fini del calcolo dell’ISEE di almeno 9.000,00 Euro nei due anni precedenti.



    Riduzione in base a ISEE parificatoDevi consegnare l’ISEE parificato tramite help desk, alla Sezione Diritto allo Studio, entro il 22 novembre 2023.

    Se consegni l’ISEE parificato dopo il 22 novembre 2023 ed entro il 22 febbraio 2024, sarà addebitata un’indennità di mora di 150,00 Euro.

    In caso di pagamento della contribuzione sulla base dell’ISEE parificato, puoi calcolare gli importi dovuti tramite il Simulatore (per tutti i dettagli consulta anche gli articoli 2 e 3 del Regolamento tasse e contributi a.a. 2023-2024).

    Verrà applicato l’importo massimo di contribuzione previsto:

    se non consegni l'ISEE parificato entro il 22 febbraio 2024
    nel caso in cui il tuo valore ISEE sia superiore a 85.000,00 Euro

    Non saranno accettati ISEE parificati rilasciati prima del 01/01/2023; non è pertanto possibile confermare i dati di ISEE parificati rilasciati precedentemente al 2023.

    Se ti iscrivi ai corsi di laurea magistrale dopo il 2 novembre 2023, non è addebitata indennità di mora per presentazione dell’ISEE parificato dopo il 22 novembre 2023. In ogni caso dovrai consegnare l’ISEE entro la scadenza ultima del 22 febbraio 2024 e oltre tale termine dovrai corrispondere l’importo massimo della contribuzione.In caso di ammissione all’iscrizione ai corsi di studio ad accesso programmato oltre il 2 novembre 2023, puoi consegnare l’ISEE parificato entro 30 giorni dalla data di ammissione senza addebito di mora.
     Se paghi la contribuzione in base al valore dell’ISEE parificato, le scadenze e gli importi previsti per le rate sono quelli indicati all’art. 5 del Regolamento tasse e contributi a.a. 2023-2024.


    Riduzione in base a PIL pro-capite a PPASe sei residente all’estero, l’Università applicherà direttamente il COU in base al PIL pro-capite a PPA, a condizione che il Paese di residenza dichiarato nella sezione "Dati Anagrafici" della MyUniTo sia corretto e aggiornato entro le scadenze sotto indicate.

    Se sei residente in Italia ma non soddisfi i requisiti di autonomia e i tuoi familiari sono residenti all’estero, dovrai effettuare la richiesta entro le scadenze sotto indicate compilando il Google form dedicato, disponibile nella MyUniTo al percorso "Carriera / Riduzione Contribuzione".
     Puoi richiedere la riduzione del COU per l’a.a. 2023-2024 in base al PIL pro-capite a PPA del Paese di residenza entro il 22 novembre 2023. Se effettui la richiesta di riduzione del COU per l’a.a. 2023-2024 in base al PIL pro-capite a PPA dopo il 22 novembre 2023 ed entro il 22 febbraio 2024, sarà addebitata un’indennità di mora di 150,00 Euro.

    Dopo il 22 febbraio 2024 non potrai effettuare richiesta di riduzione del COU per l’a.a. 2023-2024 in base al PIL pro-capite a PPA e dovrai pagare l’importo massimo previsto.

    Se ti iscrivi ai corsi di laurea magistrale dopo il 2 novembre 2023, non è addebitata indennità di mora per richiesta di riduzione del COU in base al PIL pro-capite a PPA dopo il 22 novembre 2023. In ogni caso dovrai fare richiesta entro la scadenza ultima del 22 febbraio 2024 e oltre tale termine dovrai corrispondere l’importo massimo della contribuzione.In caso di ammissione all’iscrizione ai corsi di studio ad accesso programmato oltre il 2 novembre 2023, puoi richiedere la riduzione del COU in base al PIL pro-capite a PPA entro 30 giorni dalla data di ammissione senza addebito di mora.

    Se paghi il COU in base al valore del PIL pro-capite a PPA del paese di residenza, le scadenze e gli importi previsti per le rate sono quelli indicati agli artt. 4.2.2 e 5 del Regolamento tasse e contributi a.a. 2023-2024.L’elenco dei Paesi con l’indicatore del PIL pro-capite a PPA è disponibile nell’Allegato A del Regolamento tasse e contributi a.a. 2023-2024. Se scegli di versare il COU sulla base del valore del PIL pro-capite a PPA del paese di residenza, esso diventerà sostitutivo dell’ISEE parificato nelle procedure di Ateneo a.a. 2023-2024 per le quali i benefici economici o i pagamenti siano proporzionali alla condizione economica dello studente. Ad esempio sarà usato per determinare l’importo dovuto per i corsi di studio con contributi aggiuntivi per servizi su richiesta proporzionali al valore ISEE.



Importi e scadenze delle rate:
Prima rata:
    L'importo della prima rata da versare al momento dell’immatricolazione/iscrizione comprende:

    imposta di bollo, assolta in maniera virtuale, secondo la normativa vigente al momento dell’iscrizione: 16,00 Euro
    tassa regionale per il diritto allo studio universitario: 140,00 Euro (per i casi di esonero consulta l'art. 3 del Regolamento tasse e contributi a.a. 2023-2024)

    La prima rata è da pagare:

    entro il 5 ottobre 2023 in caso di iscrizione ad anni successivi al primo
    entro il 5 ottobre 2023 per le immatricolazioni a tutti i corsi di laurea e di laurea magistrale a ciclo unico ad accesso libero
    entro il 19 gennaio 2024 per le immatricolazioni ai corsi di laurea magistrale ad accesso libero
    consulta i singoli bandi di concorso per le immatricolazioni a corsi ad accesso programmato.


Seconda rata:
    La seconda rata viene calcolata:

    sulla base del valore ISEE e delle condizioni di esonero previste (consulta il Simulatore e il Regolamento tasse e contributi a.a. 2023-2024)
    ipotizzando un impegno part-time

    La seconda rata è da pagare:

    entro il 30 novembre 2023 per la generalità di studenti/studentesse
    entro il 31 gennaio 2024 esclusivamente per:

    gli/le iscritti/e al primo anno delle lauree magistrali che perfezionano l’iscrizione dopo il 2 novembre 2023
    studenti/studentesse in possesso di titolo estero che si iscrivono al 1° anno di un corso di laurea/laurea magistrale/laurea magistrale a ciclo unico.


Terza rata:
    La terza rata viene calcolata sulla base del valore ISEE e delle condizioni di esonero previste (consulta il Simulatore e il Regolamento tasse e contributi a.a. 2023-2024)
    aggiornata sulla base dell’impegno full-time/part-time scelto con la presentazione del piano carriera

    Qualora il saldo del contributo onnicomprensivo sia:

    inferiore o uguale a 160,00 Euro, dovrà essere corrisposto in un’unica soluzione (terza rata)
    superiore a 160,00 Euro, dovrà essere corrisposto in due quote di pari importo (terza e quarta rata)

    La terza rata è da pagare entro il 29 marzo 2024.


Quarta rata:
    L'importo della quarta rata corrisponde al saldo del contributo onnicomprensivo (consulta il Simulatore e il Regolamento tasse e contributi a.a. 2023-2024).
    La quarta rata è da pagare entro il 31 maggio 2024.


    Indennità di mora per pagamento tardivoNel caso in cui il pagamento di una rata avvenga successivamente alla data di scadenza, sarà addebitata un’indennità di mora pari a:

    40,00 Euro in caso di pagamento effettuato entro il 30° giorno successivo alla data di scadenza
    100,00 Euro in caso di pagamento effettuato a partire dal 31° giorno successivo alla data di scadenza

    Consulta anche l’art. 7 del Regolamento tasse e contributi a.a. 2023-2024.


Calcola l'importo del tuo contributo: UniTo mette a tua disposizione un simulatore per calcolare l'importo da pagare sulla base del tuo indicatore ISEE.
Accedi al simulatore e calcola il tuo contributo


Contributi aggiuntiviI corsi riportati di seguito prevedono il pagamento di importi aggiuntivi, secondo quanto previsto dall'art. 2 e dall'art. 6 del Regolamento tasse e contributi a.a. 2023-2024.
Sono previsti esoneri per studenti:

con disabilità, con riconoscimento di handicap ai sensi dell’articolo 3 della Legge 5 febbraio 1992, n. 104, o con un’invalidità pari o superiore al 50%
iscritti/e alla Scuola di Studi Superiori di Torino

Per ulteriori dettagli consulta gli artt. 2 e 6 del Regolamento tasse e contributi a.a. 2023-2024.

Corso di laurea magistrale a ciclo unico in Conservazione e restauro dei beni culturaliE' prevista una contribuzione aggiuntiva di 4.000,00 Euro suddivisa in due rate (non dovuta per gli studenti fuori corso, ad eccezione di coloro che devono frequentare i Laboratori CCR).



Fasce ISEE


Importo in Euro




≤ 23.000,00


400,00




23.000,01 - 30.000,00


800,00




30.000,01 - 40.000,00


1.600,00




40.000,01 - 50.000,00


2.200,00




50.000,01 - 65.000,00


3.600,00




65.000,01 - 85.000,00


4.500,00




> 85.000,00 o senza ISEE


5.100,00






Corsi di “Didattica online” dei Dipartimenti di Giurisprudenza e di ManagementVisualizza il documento con l'indicazione dei contributi aggiuntivi per i corsi di didattica online dei Dipartimenti di Giurisprudenza e di Management.



Come pagare:
    Accedi alla MyUniTo con le tue credenziali e alla voce "Tasse" seleziona tramite la piattaforma PagoPA la modalità di pagamento preferita tra quelle disponibili.

    Leggi le Istruzioni per pagare con PagoPA e consulta le FAQ dedicate prima di procedere.
    Dal 30 giugno 2020 i pagamenti verso le Pubbliche Amministrazioni devono essere effettuati esclusivamente mediante la piattaforma PagoPA (art. 65, comma 2, del D.Lgs n. 217/2017 come da ultimo modificato dal D.L. n. 162/2019 - Decreto Milleproroghe). Pertanto, il pagamento della contribuzione studentesca dovrà essere effettuato esclusivamente tramite PagoPA, un sistema di pagamenti elettronici realizzato per rendere più semplice, sicuro e trasparente qualsiasi pagamento verso la pubblica amministrazione.  Non possono più essere effettuati pagamenti tramite MAV precedentemente emessi o tramite bonifico in Italia, mentre è ancora possibile effettuare pagamenti tramite bonifici esteri.

Istruzioni per pagare con PagoPA